############################## PULSAR THE LOST COLONY BACKSTORY ##############################

- Som al segle XXII, i la humanitat viu una època de renovat interès en l'exploració espacial. Malgrat els avenços tecnloògics que han permès sobreviure al canvi climàtic i a altres crisis humanitàries, a nivell cultural i polític s'ha viscut la involució més gran de la història. Durant el segle XXI, una societat globalitzada però encara exclusivament terestre s'enfronta a l'extinció. Motivades per la inacció dels governs estatals, les corporacions internacionals impulsen un programa de desenvolupament tecnloògic que aconsegueix garantir la supervivència de l'espècie. La població, veient la inutilitat dels seus dirigents, accepta voluntàriament el canvi cap a un sistema polític neocapitalista i autoritari, controlat pels interessos corporatius.

- Any 2104. Un grup de joves es coneix en una escola gestionada per la WD corporation. És un entorn hostil, on es fomenta la competitivitat salvatge i la regla del més fort. Sovint, el més fort és qui prové d'una família amb més recursos económics. Aquest grup, però, és escèptic i no se sent còmode seguint les normes del seu entorn. Degut a això, són constantment rebutjats pels seus companys. Potser és gràcies a aquesta dura adolescència que els nostres protagonistes desenvolupen una capacitat d'anàlisi i de pensament crític poc habitual en aquests temps. Segurament influenciats pel que han viscut, i veient la gestió inhumana que s'ha dut a terme durant les crisis que els han precedit, arriben a la conclusió que la humanitat està condemnada, si bé potser no a l'extinció en els anys més propers, a una decadència social i en valors que només pot deparar un desenllaç tràgic.

- motivats per aquesta visió del futur, el Pheder, el Nanuq, el Navax i l'Ixion elaboren un pla a llarg termini per desacoblar el seu camí del d'una societat corrupta i immoral. Cada any, un d'ells  s'allistarà a l'exèrcit corporatiu de la WD corporation.  
